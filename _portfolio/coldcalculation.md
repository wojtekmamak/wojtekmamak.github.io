---
title: ">>Zimna rachuba<<. Obietnice obliczeniowej racjonalności, czyli jak próbujemy zaufać
liczbom od Leibniza do Big Data."
excerpt: "Celem tej książki jest odpowiedź na pozornie proste pytanie: jak to się stało, że w wysoko rozwiniętym
społeczeństwie, gdy chcemy się czegoś dowiedzieć albo kogoś do czegoś przekonać, próbujemy problem
zmierzyć i obliczyć. Ma to rozjaśnić czemu nam, obywatelom współczesności liczby, mierniki, wskaźniki i
statystyki wydają się wzorcowo obiektywne i nieodparcie przekonujące. Jako że jest to (przynajmniej
częściowo) książka historyczna, jej celem jest także pokazanie, że nie zawsze tak było, mimo że tak trudno
nam sobie wyobrazić alternatywę, co świadczy o tym, jak głębokie przemiany przyniosła ta cicha rewolucja.
Dlatego przedmiotem książki jest analiza rozwoju idei i technik kwantyfikacyjnych coraz liczniejszej gamie
zastosowań, zarówno w historii nauki, jak i w zastosowaniach pozanaukowych – ekonomicznych,
instytucjonalnych, popularnych i ich śladów w życiu społecznym. Kwantyfikacja jest przy tym rozumiana
jako rozwój praktyk obiektywności. W tym celu wprowadzam pojęcie „standardu racjonalności” jako
historycznego sposobu tworzenia i potwierdzania wiedzy. Analizuję w tym celu pomysły zwolenników i
przeciwników kwantyfikacji w nauce XIX i XX wieku, ich obietnice, ostrzeżenia i prognozy. W pracy
stawiam i udowadniam tezę, że coraz chętniejsze w tym okresie wprowadzanie liczb, obliczeń i statystyk do
coraz szerszej palety zastosowań było główną przyczyną zmiany standardów racjonalności z
przednowoczesnych w nowoczesne – następstwem nowożytnej standaryzacji miar i norm, a także przyczyną
uzależnienia współczesności od liczb. Z finalną stacją w postaci współczesnych koncepcji
kognitywistycznych, wedle których sama istota ludzkiego poznania polega de facto na przeprowadzaniu
mentalnych obliczeń. Rozważam konsekwencje intelektualne i społeczne romansu nowoczesności z
kwantyfikacją, a przy okazji pokazuję nielinearny przebieg tego procesu, krytykując w ten sposób
„wigowską” wizję historii nauki.

Finalnie efektem jest historyczno-kognitywistyczna opowieść o narodzinach społeczeństwa matematyczno-
informacyjnego a konkretniej tego, w jaki sposób produkujemy w takim społeczeństwie wiedzę i z niej

korzystamy. Przekonuję Czytelnika, że poszukujemy w ten sposób pewności i obiektywności, próbując
opierać się na autorytecie liczb już od czasów XIX-wiecznego galicyjskiego statystyka Mieczysława Marassego, który nazwał dopiero co raczkującą wtedy statystykę **_środkiem dowodowym ponad wszytskie inne argumenta_**. Zaproponowana w tej książce teoria korzysta z narzędzi licznych
poddziedzin: historii nauki, historii społecznej, socjologii kwantyfikacji i kognitywistyki (epistemologii
historycznej), dając w efekcie rodzaj interdyscyplinarnej genealogii rozwoju matematycznej racjonalności
naukowej i ogromnego wpływu, jaki wywiera na życie w XXI wieku. 1<br/><img src='/guskarty1.jpg'>"
collection: portfolio
---

# This is an item in your portfolio. It can be have images or nice text. If you name the file .md, it will be parsed as markdown. If you name the file .html, it will be parsed as HTML. 
